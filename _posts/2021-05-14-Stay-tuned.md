---
title: "COVID-19 field survey ลงพิ้นที่ตรวจเชื้อโควิด-19"
author: Nuttapon Pombubpa
member: nat-pombubpa
tags:
  - news
  - update
  - COVID-19
---

## [อาจารย์คณะวิทยาศาสตร์ จุฬาฯ ลงพื้นที่ตรวจเชื้อโควิด-19 แก่ประชาชนที่ตลาดนนทบุรี](https://www.chula.ac.th/news/50694/)
## COVID-19 field survey at Nonthaburi market by Chulalongkonrn University  

![18 09 2021_Chula_COVID_survey](https://user-images.githubusercontent.com/54328862/135404075-885f10af-3733-447e-8a33-38af30913ed4.jpg)


Nat Pombubpa (in blue shirt) was part of Chulalongkorn University team during COVID-19 field survey at Nonthaburi market.

"ผศ.ดร.ชฎิล กุลสิงห์ ภาควิชาเคมี คณะวิทยาศาสตร์ จุฬาฯ ผู้พัฒนาเครื่องตรวจเชื้อโควิดจากกลิ่นเหงื่อ พร้อมด้วย น.ส.อิศญา ทวีแสงสกุลไทย นิสิตปริญญาโทภาควิชาเคมี ได้ลงพื้นที่นำเครื่องตรวจเชื้อโควิด-19 จากกลิ่นเหงื่อไปให้บริการตรวจคัดกรองโควิด-19 แก่พ่อค้าแม่ค้าและประชาชนบริเวณตลาดเทศบาลนครนนทบุรี เมื่อวันพุธที่ 15 กันยายน 2564 เพื่อตรวจคัดกรองโควิด-19 เบื้องต้น ซึ่งได้รับการตอบรับเป็นอย่างดีจากประชาชนที่ให้ความสนใจเข้ารับการตรวจโควิดด้วยเครื่องดังกล่าว การลงพื้นที่ปฏิบัติงานในครั้งนี้ได้รับความร่วมมืออย่างดียิ่งจากกรมอนามัย กระทรวงสาธารณสุข

การลงพื้นที่ในครั้งนี้ รศ.ดร.นราพร สมบูรณ์นะ ภาควิชาจุลชีววิทยา คณะวิทยาศาสตร์ จุฬาฯ ได้นำวิธีตรวจโควิด-19 แบบ RT-LAMP ไปตรวจควบคู่กับการใช้เครื่องตรวจเชื้อโควิดจากกลิ่นเหงื่อ ซึ่งการตรวจด้วยเทคนิค RT-LAMP เป็นวิธีตรวจสารพันธุกรรม RNA ของไวรัสโดยตรง โดยตรวจจากน้ำลาย มีระดับความแม่นยำ 98% และคุณภาพเทียบเท่ากับการวินิจฉัยโรค สามารถทราบผลการตรวจภายในเวลา 1 ชั่วโมง" 

-- ข่าวสารจุฬา --

